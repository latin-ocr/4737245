 

15

quoque generibus metathesim paullatim increbruisse et usu
firmatam esse sumendum erit.

Deinde nonrara sunt exempla aspirationis e se-
quente syllaba ad praecedentem translatae¹⁵)‚ velutin θρέψω
pro *τρεφ-σω, θάσσων pro *vax-jw'v, θοιμάτιον pro τὸ
ἱμάτιον; quae translatio⁴ quam facile fieri potuerit, neminem
fugiet, qui de pronuntiatione aspiratarum cum Curtio (Et.
p. 388) consentit. Alii quidem dubitant, num omnino meta-
thesis aspirationis fuerit3 qua de re non est huius loci
disputare.

Etiam de semivocalium j et J·- metathesi (in μέλαινα
pro *uestem-ja, νεῦρον pro *νερῈο-τι ef. lat. nervus, sim.)
dubitatur, cum plerique hanc ad epenthesim sive assimila-
tionem, quae in εἰνί pro ἐνί, πουλύς pro πολύς cernitur,
revocent. Atque haec quoque controversia ad alium locum
pertinet. Utut 'autem iudicabis, hoc certum est, etiam in
illa sive metathesi sive epenthesi cognosci quod diximus,
loquelae instrumenta saepe maturius ad proximas litteras
proferendas componi ¹⁶).

Iam vero quaeritur, num eadem sit ratio eius generis,
ubi liquidae et nasales cum vicinis vocalibus com-
mutantur, id quod plerumque sic fieri videbimus, ut ipsa
liquida vel nasalis anticipetur et proximae consonae adiun-
gatur. Cum vero per se bene cogitari possit e. g. κραδία
eadem illa vi, quam in ceteris metathesis generibus valere
vidimus, ac subita ρ litterae anticipatione e καρδία prodiisse,
tamen hoc in genere fortasse principalem metathesis causam
non externam illam, sed in ipsarum liquidarum et nasalium

¹⁵) Num aspiratio umquam metathesi in sequentem syllabam remota
sit, valde incertum est. Sed fieri potuit haud dubie, ut, cum in praece-
dente syllaba aspirata‚ in sequente tenuis proferenda esset, qualitas
litterarum commutaretur.

¹⁶) Christius ‘griech lautl.' p. 64 νεῦρον et sim. ad liquidarum
metathesin rettulit, quasi in his ρ simili ratione postpositum atque
in καρδία - κραδία praepositum esset. Quod cur probari non possit,
facile perspicitur.

2

