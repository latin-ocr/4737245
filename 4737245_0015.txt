 

, ‘⁷³⁷'- --r

9

fugerat, nonnumquam rectius iudicabimus. Sic ille in ἔρδω
et ῥέζω verbis iure profectus est ab eis formis, quae y ex-
hibent, ἔργον, ἔρξω sim.; sed rectius iudicabimus, si collatis
got. vaurkjan theod. werlc cet. illis radicem περγ subiectam
esse et ῥέζω ad *feoij *fpeij redire meminerimus.
Hinc enim apparet ρ primitus non ad ipsum vocabuli prin-
cipium esse translatum3 id quod ad metathesis rationem non
nullius est momenti, quoniam illud genus, in quo vocalis et
liquida in principio alicuius vocabuli positae commutantur,
certos suos et angustos fines habere videbimus.

Sed ne plura de via ac ratione, quam solam nobis
ineundam esse iam nemo sit quin videat, —— nunc eos com-
memorare liceat, qui praeter Lobeckium imprimis ad hanc
rem, quam tractandam proposuimus, aliquid attulerunt.

Ac primum inter illos locum Dietrichius obtinet, qui
in commentatione ‘De litterarum in lingua latina transposi-
tione' (Numburgi 1846) omnium maxime id secutus est, ut
auxilio linguarum cognatarum, quae singulis vocabulis formae
primariae subiectae essent, quaereret ac metathesis genera
et fines distingueret. Qua in re quamvis non omnia recte
expediverit, tamen multa primus observavit et, quoniam
latina potissimum nobis conferenda sunt, etiam de nobis bene
meruit. Deinde Ritschelius in Musei Rhenani tt. VIII.
et IX. (cf. opusc. II, 528 sqq.)⁵) quaedam metathesis exempla
Graecis et Romanis communia tractavit. Is vem, quamquam
in singulis quibusdam summam eius auctoritatem sequi ne-
quimus, maxime eo nobis laudandus est, quia ut in aliis
rebus sic in hac re Romanorum et Doriensium artiorem esse
cognationem vidit. Tum laudandi sunt, qui de singulis
exemplis egerunt —— ut grammaticarum auctores omittam —
Meinekius‚ v. Anall. Alex. p. 118 et 119, Leo Meyer,
v. ‘VergL g1·amm.' p. 69, 76 et maxime p. 183 sqq. (de ψ

⁵) Ego ubi Ritschelium commemor0‚ semper opusculorum paginas
dico. Deinde hic moneam et hunc et Dietrichium et Meinekium⁷ prius-
quam Lobeckii dissertatio in lucem prodiit, scripsisse.

