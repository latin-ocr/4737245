14

ut τ, εκ anticiparentur, eam ob rem fieri posset, quia ρ post
illa commode pronuntiabatur, haee et similia exempla tamen
recte ad liquidarum metathesim referemus.

Vides pronuntiandi facilitatem, quamquam non primas
agit, tamen magni momenti esse in metathesi3 et ex rerum
natura consentaneum est, si per celeritatem loquendi litterarum
ordo mutabatur, id ita factum esse, ut faciles et gratae lit-
terarum coniunctiones prodirent. Atque in eadem re posi-
tum cst, quod metathesi facta praecipue litterae continuae·
cum mutis coniunguntur, rarissime duae mutae conveniunt
atque ibi tantummodo, ubi id sine ulla difficultate fieri
poterat, velutin τίκτω, quod fortasse ex *τι-τεκ-ω, *τι-τκ-ω
ortum est ¹³).

Iam vero eum illa, quae supra attulimus, exempla
singularia essent et quodammodo ad pronuntiandi errores
accederent, plurium exemplorum similitudine certa quaedam
metathesis genera in lingua graeca exstiterunt.

Ac primum dico illud genus, ubi σκ et σπ in voca-
bulorum initiis in ξ et ψ versa conspiciuntur¹⁴). Cum
enim - eodem haud dubie tempore, quo Graecis vocabula
a σκ vel σπ litteris incipientia minus grata et accepta esse
coeperant — primum in uno vel altero vocabulo ex illo
properandi studio loquelae instrumenta priusquam debebant
ad π et κ proferenda parata essent itaque quasi lapsu
linguae ψ et ξ prodiissent, deinceps aliis vocabulis eandem
rationem sequentibus hoc metathesis genus legitimum tam-
quam' et sui iuris est factum. Similiter vero in ceteris

¹³) Sic Grassmannus KZ. XI, 43 statuit3 sed nescio an Curtius Et.
p. 628 rectius τίκτω e simplici rad. τεκ τ littera formatum et ι ex ε
ortum esse dixerit.

Νι Si σ interdum etiam cum aliis litteris commutatum est, ut in
σπεργύς, quae forma pro πρεσγύς exstitisse traditur (v. §8)‚ haec ad
singularia illa pertinent, de quibus modo diximus. Sed latius patet in
dial. aeolica ζ litterae in σδ conversio, cf. σδὺγον pro ζυγόν et sim.
Ahr. p. 47.

 

